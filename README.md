Проект: 2D Платформер Игра - "Bomberman"
2D платформер игра инспирирана од класичната Bomberman, која служи за забава и демонстрација на гејминг механики. Нуди движење на играч со анимации, систем за борба против непријатели, прогресија низ нивоа и систем за животи. Целта е играчот да ги собере сите дијаманти на мапата, избегнувајќи или елиминирајќи ги непријателите за да напредува.

Решението на проблемот е користејќи го .NET MAUI framework-от во Visual Studio и C#, со што се креира крос-платформска апликација. Корисничкиот интерфејс и елементите на играта како што се играчот, платформите и непријателите се дефинирани со помош на XAML, додека целата логика на играта (движење, судири, пукање, гејмстејт) е имплементирана во C#.

Техничка имплементација и механики
Играта се состои од неколку клучни компоненти:

Играч (Player): Главниот лик кој корисникот го контролира. Има свои анимации за движење и состојба на мирување. Играчот има 3 животи. Губи живот при контакт со непријател или ако се разнесе самиот.

Непријатели (Enemies): Во играта има два вида на непријатели: Opossum и Eagle. Секој од нив има своја патека на движење и претставува пречка за играчот.

Механика на пукање: Играчот може да поставува бомби со притискање на копчето Space. Клучна механика е тоа што играчот мора да биде во состојба на мирување за да постави бомба. Доколку играчот се движи и истовремено проба да пука, бомбата веднаш ќе експлодира и играчот ќе изгуби еден живот.

Цел на играта: На секое ниво има одреден број на дијаманти (gems). Целта е играчот да ги собере сите дијаманти за да го отклучи преминот кон следното ниво или да ја заврши играта.

Нивоа (Levels): Играта содржи 2 различни нивоа, секое со уникатен распоред на платформи, непријатели и дијаманти.

Главни функционалности
Една клучна функционалност на играта е системот за ризик и награда при пукање. Работи на следниот начин: кога играчот ќе го притисне копчето Space, системот прво проверува дали играчот се движи. Ако векторот на движење е нула, се креира инстанца од објектот бомба на позицијата на играчот. Меѓутоа, доколку играчот има активен вектор на движење, функцијата за пукање директно ја активира функцијата за одземање живот на играчот, симулирајќи само-уништување. Ова бара од играчот да биде тактички и внимателен.

Друга функционалност е менаџирањето на состојбата на играта (Game State Management). Системот постојано следи неколку параметри: број на животи, број на собрани дијаманти и моменталното ниво. Кога бројачот за дијаманти ќе го достигне вкупниот број на дијаманти на мапата, се активира услов за победа на нивото. Доколку бројот на животи падне на нула, се активира екранот „Game Over“.

Упатство за игра
Започнете ја играта преку апликацијата.

Користете ги копчињата со стрелки (← и →) за да го движите играчот лево и десно.

Целта е да ги соберете сите дијаманти на мапата додека ги избегнувате непријателите.

За да елиминирате непријател, застанете во место и притиснете го копчето Space за да поставите бомба, или скокнете врз нив. Внимавајте да се тргнете од радиусот на експлозијата.

ВНИМАНИЕ: Не се обидувајте да пукате додека се движите, бидејќи веднаш ќе изгубите живот.

Откако ќе ги соберете сите дијаманти на првото ниво, автоматски ќе бидете префрлени на второто ниво.

Соберете ги сите дијаманти и на второто ниво за да победите во играта. Губите доколку ги изгубите сите 3 животи.

Багови:
Играта вклучува 2 багови (проверени)

Game State на играта се води преку самата страна (Page), што значи дека целото чекање на акции (Events) се случува преку тој. Доколку се притисне со глувчето додека трае играта се губи фокус (Game Loses FOCUS) и неможе да продолжи со игра. Мора да се вратите назад и да вклучите повторно

Камерата на екранот е добра со добро зумирање се додека не пристигне до крајот на мапата каде го прикажува празниот простор (Void)

Сакам да се заблагодарам на Марко Поповиќ(231102) за решавање голем дел на проблеми што имав со камерата, за насочување на проектот да го правам со помош на .NET MAUI, како и други работи што не би стигнал без негова помош.

obj фолдерот е избришан бидејки без него фајлот беше многу голем за да го уплоаднам на github
